<!DOCTYPE html>
<html lang="nl">
<head>
    <meta charset="UTF-8">
    <title>Een Muis In Huis!!!</title>
</head>
<body>
    <h1>Een Muis In Huis</h1>
        <br>
    <p>Tante Charlotte en Tante Mathilde</p>
    <p>Gingen tezamen naar Tante Cato</p>
    <p>Want Tante Cato, die was vandaag jarig</p>
    <p>Ze hadden voor haar een prachtig cadeau!</p>

        <br>
    <p>Tante Charlotte en Tante Mathilde</p>
    <p>Belden bij Tante Cato weldra aan</p>
    <p>En Saartje, de meid van Tante Cato, heeft</p>
    <p>De deur voor de tantes toen opengedaan</p>
        <br>
    <p>Tante Cato zei: "Kom maar gauw binnen</p>
    <p>Ga lekker zitten, daar ginds bij de haard!</p>
    <p>Wat wil je drinken: koffie of thee soms?</p>
    <p>En wil je misschien ook een stuk appeltaart?"</p>
        <br>
    <p>Na vijf minuten zaten de tantes</p>
    <p>Gezellig te drinken van koffie of thee</p>
    <p>Tante Cato kreeg een paar wollen wanten</p>
    <p>"Wat een verrassing!", zei ze, "Tjeminee!"</p>
        <br>
    <p>Maar plotseling was er iemand die gilde</p>
    <p>Cato werd lijkbleek en Charlotte vuurrood</p>
    <p>De tante die gilde was Tante Mathilde</p>
    <p>Ze schreeuwde: "Een Muis!! Bij de tafelpoot!!"</p>
        <br>
    <p>Iedereen stond op zijn achterste benen</p>
    <p>Klom op de tafel of op het dressoir</p>
    <p>Angstig klonk: "Waar is die muis nou gebleven?!!"</p>
    <p>En Tante Cato zei: "Ik zie hem al, dáár!!"</p>
        <br>
    <p>Door 't lawaai is de meid toen gekomen</p>
    <p>Saartje, de meid van Tante Cato</p>
    <p>En zij heeft de muis toen snel meegenomen</p>
    <p>Gewoon, bij zijn staart, en toen zei ze: "Ziezo!"</p>
        <br>
    <p>"Dat muisje, dat zal ons niet langer meer plagen!"</p>
    <p>Ze joeg de muis buiten, op straat, op de vlucht</p>
    <p>Tante Charlotte en Tante Mathilde</p>
    <p>En Tante Cato, die slaakten een zucht</p>
        <br>
    <p>"Sodemirakel!", zei Tante Charlotte</p>
    <p>"Dat was me schrikken! Zo'n lelijke muis!"</p>
    <p>"Maar, God zij dank, is het nu, dankzij Saartje"</p>
    <p>Zei Tante Cato, "weer veilig in huis!"</p>
        <br>
    <p>Daarna werd alles weer heel erg gezellig</p>
    <p>Voorbij was de schrik om die dekselse muis</p>
    <p>En tante Charlotte en Tante Mathilde</p>
    <p>Gingen ten slotte weer vrolijk naar huis!</p>
<br>
<br>

</body>
</html>